---
title: "Integrace Vault pro bezpečné ukládání dat"
date: 2025-03-26
author: "Cloud4You"
description: "Požadavkem zákazníka bylo implementovat centrální řešení pro bezpečnou správu citlivých dat a přístupových oprávnění. Hlavním cílem bylo zajistit bezpečné ukládání a řízený přístup k datům, jako jsou API klíče, hesla a certifikáty. Bylo nutné integrovat řešení s existujícím identity managementem pomocí OIDC Keycloak a automatizovat autentizaci aplikací běžících v Kubernetes."
categories: ["vault"]
tags: ["it", "bezpečnost"]
featured_image: "/images/blog/vault.jpg"   #w:h 1,9:1
---

<!-- {{< toc >}} -->

## Úvod

Požadavkem zákazníka bylo implementovat centrální řešení pro bezpečnou správu citlivých dat a přístupových oprávnění. Hlavním cílem bylo zajistit bezpečné ukládání a řízený přístup k datům, jako jsou API klíče, hesla a certifikáty. Bylo nutné integrovat řešení s existujícím identity managementem pomocí OIDC Keycloak a automatizovat autentizaci aplikací běžících v Kubernetes.

## Požadavky

Mezi klíčové požadavky patřilo:

* Centralizovaná správa citlivých dat s možností auditování.
* Integrace s existujícím identity managementem pro jednotné přihlašování uživatelů.
* Možnost řízení přístupů na základě rolí přidělených uživateli.
* Automatizovaná autentizace aplikací v Kubernetes pomocí Service Account JWT.
* Škálovatelnost a vysoká dostupnost řešení.
* Multitenantní přístup umožňující izolaci tajemství pro jednotlivé projektové týmy.

## Návrh architektury

Bylo navrženo a implementováno řešení, které se skládalo z následujících komponent:

* HashiCorp Vault jako centrální systém pro správu tajemství.
* Keycloak jako Identity Provider pro OIDC autentizaci.
* Kubernetes JWT autentizace pro automatizovaný přístup aplikací.

Vault byl nasazen do existujícího Kubernetes clusteru s využitím vysoké dostupnosti a perzistentního úložiště. Byla navržena role-based access control (RBAC) politika využívající skupiny v Keycloaku k řízení přístupu uživatelů do Vaultu. Implementace OIDC autentizace byla nastavena tak, aby se přibližovala multitenantnímu přístupu, kde jednotlivé projektové týmy měly oddělené prostory pro správu citlivých dat a přístupy byly řízeny na základě jejich příslušnosti ke skupinám v Keycloaku.

## Implementace a výzvy

Při implementaci se objevilo několik výzev:

* Integrace s Keycloakem vyžadovala sladění OIDC nastavení a mapování uživatelských atributů.
* Autentizace Kubernetes aplikací přes Service Account JWT vyžadovala detailní analýzu bezpečnostních rizik a správné nastavení rolí.
* Zajištění vysoké dostupnosti Vaultu si vyžádalo správnou konfiguraci storage backendu a load balancingu.
* Nastavení RBAC politik tak, aby umožňovalo izolaci citlivých dat pro jednotlivé projektové týmy, přičemž přístupová oprávnění byla dynamicky řízena na základě OIDC skupin v Keycloaku.

Po důkladném testování byla integrace úspěšně nasazena do produkčního prostředí. Uživatelé se mohli autentizovat pomocí svých účtů v Keycloaku a přístup k citlivým datům byl řízen podle jejich rolí. Aplikace běžící v Kubernetes měly možnost dynamicky získávat přístupová oprávnění pomocí Vault Kubernetes autentizace.

## Výsledky a přínosy

Po nasazení Vaultu byly zaznamenány následující přínosy:

* Zvýšená bezpečnost díky centralizované správě citlivých dat a auditování přístupů.
* Zjednodušená autentizace uživatelů díky jednotnému přihlašování přes Keycloak.
* Automatizovaný přístup aplikací k citlivým datům bez nutnosti ruční správy statických přihlašovacích údajů.
* Snadná škálovatelnost řešení v rámci Kubernetes infrastruktury.
* Možnost oddělené správy citlivých dat mezi jednotlivými projektovými týmy díky implementaci multitenantního přístupu.

Tato implementace výrazně zvýšila bezpečnostní standardy a umožnila lepší řízení přístupu k citlivým informacím v infrastruktuře. Vault se stal klíčovým prvkem bezpečnostní architektury a poskytl robustní základ pro další rozvoj bezpečnostní politiky.